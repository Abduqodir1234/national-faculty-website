{
    "body":{
        "desc":"UpdatedKafedra 1971 yilda Toshkent Davlat Universitetida “Amaliy matematika va mexanika” fakultetini tashkil topishi munosabati bilan, shu fakultet qoshida akademik N.Y.Satimov rahbarligida «EHMning matematik ta’minoti» (EHMMT) nomi bilan faoliyat boshlagan. Fakultet va shu jumladan, EHMMT kafedrasi, o‘sha davrda Respublikamiz xalq xo‘jaligining turli sohalarida uchraydigan amaliy masalalarini modellashtirish va boshqaruv masalalarini kompyuter vositasida avtomatlashtirishni amalga oshiruvchi yuqori saviyali mutaxassislarni tayyorlashni o‘z oldiga asosiy maqsad qilib qo‘ygan. 1992 yildan boshlab kafedra «Hisoblash va avtomatlashtirilgan sistemalarning matematik ta’minoti», 2002 yildan «Programmalash texnologiyalari», 2005 yildan boshlab «Programmalash va tarmoq texnologiyalari» nomi bilan faoliyat olib borgan, 2016 yildan boshlab «Algoritmlar va dasturlash texnologiyalari» nomini olgan. O‘tgan yillar mobaynida kafedraga rahbarlik qildilar: 1971-1972 yy. ,f.-m.f.d., prof. N.Y.Satimov, 1972-1997 yy., f.-m.f.d., prof. B.Kurmanbaev, 1998-2010 yy., f.-m.f.d., prof. A.A.Xaldjigitov, 2010-2016 yy, f.-m.f.n., dots. Sh.F.Madraximov, 2016-2017 yy, t.f.n., dotsent A.X.Ishmuxamedov, 2017 yildan ayni paytgacha t.f.d. dots. Sh.F.Madraximov rahbarlik qilib kelmoqda. Shu davrgacha kafedrada yuqori ilmiy daraja va unvonga ega mutaxassislar tayyorlangan, xususan fan doktorlari B.Qurmanbaev, I.Mirzaev, U.Y.Yuldashev, A.A.Xaldjigitov, N.A.Ignatev, A.M.Polatov, Sh.F.Madraximovlar va fan nomzodlari  M.X.Xakimov, T.T.Imamov, S.M.Gaynazarov, A.M. Ikramov, U.E. Adambaevlar, PhD D.Y. Saidov, Q.Xudoyberganov, Y.S.Yusupov, B. Haytqulovlar yеtishib chiqqan. Shu kungacha kafedra tomonidan minglab dasturiy ta’minot yaratuvchi mutaxassislar tayyorlangan. Ular davlat tashkilotlarida, banklar va firmalarda IT mutaxassisi sifatida samarali faoliyat olib bormoqdalar. Kafedra bitiruvchilarining aksariyati pedagogik faoliyat va ilmiy tadqiqot ishlari bilan mashg‘ul va ular orasida ko‘plab fan nomzodli va doktorlik dissertatsiyalarini himoya qilganlar bor. Ular qatorida f-m.f.d., professorlar Sh.U.Nazirov, K.S.Fayazov, M.Tuxtasinov, I.Mirzaevlarni sanab o‘tishimiz mumkin. Kafedra iqtidorli bitiruvchilarining aksariyati pedagogik faoliyat va ilmiy tadqiqot ishlari bilan mashg’ul va ular orasida ko'plab fan nomzodlari va doktorlari etishib chiqqan. Ular qatorida quyidagilarni sanab o'tishimiz mumkin: f-m.f.d K.S.Fayazov, f-m.f.d. M.Tuxtasinov, f-m.f.d. Sh.U.Nazirov va boshqalar. Mazkur kafedrada ilmiy-pedagogik faoliyat olib borgan professorlar: I.Mirzaev, U.Yuldashev, B.F.Abduraximov, dotsentlar: V.B.Buzrukxonov, M.Ikromov, A.Sattorov, T.Imomov, T.Azlarov, N.R.Kadirova, A.A.Abduqodirovlarni faxr bilan qayd etish mumkin. Kafedraning o’quv faoliyati Hozirgi kunda Algoritmlar va dasturlash texnologiyalari kafedrasida f.-m.f.d., prof. N.A.Ignat'ev, f.-m.f.d., prof. A.M.Polatov, kafedra mudiri t.f.d. Sh.F.Madraximov, f.-m.f.n., dos. Gaynazarov, t.f.n. M.X.Hakimov, f.-m.f.n., S.I.Pulatov, f.-m.f.n., dos. A.M.Ikramov, f.-m.f.n. U.E.Adambaev, PhD D.Saidov, PhD Q.Xudaybergenov, dos.v.b. T.A.Maxarov, katta o‘qituvchilar Yu.Yusupov, N.Latipov, o‘qituvchilar Sh.Sapaev, Sh.Ramazanov, Sh.Raximbaeva, Yu.Raximova, R.Baxramov, doktorantlar A. Mirzaev, U.Tuliev, E.Navruzov, M.Raximova, Q.Maxarov, D.Nigmanova, M.Lolaev, kabinet mudiri M.Hakimova va boshqalar faol mehnat qilmoqdalar. Kafedra professor-o’qituvchilari tomonidan 5130100 – “Matematika”; 5140300 – “Mexanika va matematik modellashtirish”; 5330100 – “Axborot tizimlarining matematik va dasturiy ta’minoti”; 5330200 – “Informatika va axborot texnologiyalari”; 5330300 – “Axborot xavfsizligi”; 60610100 – “Kompyuter ilmlari va dasturlash texnologiyalari”; 60610200 – “Axborot tizimlari va  texnologiyalari”; 60610300 – “Axborot xavfsizligi” bakalavriat (kunduzgi, kechki va sirtqi) ta’limi yo’nalishlarida quyidagi fanlardan nazariy va amaliy mashg’ulotlar olib boriladi: Dasturlash asoslari; Algoritmik tillar va dasturlash; Algoritmlar va berilganlar strukturasi; Berilganlar bazasi; Sun’iy intellekt va intellektual texnologiyalar; Tizimli dasturlash; Dasturlash texnologiyalari; Python dasturlash tili; Kompyuter o’yinlarini yaratish; Intellektual tizimlar; Modil ilovalarni yaratish; Web texnologiyalar; Tarmoq texnologiyalari; Mul’timedia texnologiyalari; Informatika o’qitish metodikasi. Bulardan tashqari, 5330200 – “Informatika va axborot texnologiyalari”, 60610100 – “Kompyuter ilmlari va dasturlash texnologiyalari” bakalavriat ta’limi yo’nalishlarida malakaviy, pedagogik va ishlab chiqarish amaliyotlari hamda bitiruv malakavish ishlariga rahbarlik qiladi. Magistratura ta’limi bo’yicha kafedra professor-o’qituvchilari 70610101 – “Kompyuter ilmlari va dasturlash texnologiyalari (yo’nalishlar bo’yicha)”; 70610201 – “Kompyuter tizimlari va ularning dasturiy ta’minoti (tarmoqlar va sohalar bo’yicha)”; 70610701 – “Sun’iy intellekt” magistratura mutaxassisliklari magistrantlari uchun SQL texnologiyalar; Formal tillar va grammatika; Mashinali o’rgatish nazariyasi; Intellektual tahlil usullari; Taqsimlangan tizimlar; Kompyuter tarmoqlarini ma’muriy boshqarish; Web ilovalarni yaratish texnologiyalari; Parallel hisoblashlar asoslari fanlaridan mashg’ulotlar olib boradilar."
    }
}